خودشناسی:
راز رسیدن به اهداف و موفقیت در زندگی آگاهی و شناخت نسبت به خود ما و نفس درون ماست.
دانستن اینکه منشا و ریشه تصمیمات ما از کجاست
دانستن اینکه چه تصمیماتی ریشه در احساسات ما دارند و در مقابل چه تصمیماتی بصورت منطقی گرفته میشود
دانستن اینکه تصمیمی که گرفته می شود چه عواقبی در پی خواهد داشت و آیا انجام آن ضرورت دارد یا خیر.
خودشناسی یعنی مانیتور و تجزیه و تحلیل کردن ورودی ها و خروجی های مغز
خودشناسی یعنی دریافت ورودی،پردازش آن در فرآیند های مغزی و برگرداندن خروجی 



ورودی -> پردازش :(آگاهی از ورودی = تصمیم منطقی || جهالت به ورودی = تصمیم احساسی) -> خروجی


قوانین:
شروطی که ورودی ها را ارزیابی میکنند و در مرحله پردازش عامل تعیین کننده خروجی نهایی هستند.
دقیقا طبق یک برنامه ترمینال ورودی دریافت شده در مرحله پردازش از فیلترها و شروطی عبور میکند که خروجی ایجاد شده تحت تاثیر آنهاست.
اگر برنامه نسبت به ورودی دریافت شده آگاهی و شناختی نداشته باشد منجر به تولید خطا به عنوان خروجی می شود.

اگر برنامه برای ورودی مورد نظر قانون و شروطی تعریف کرده باشد یعنی نسبت به ورودی آگاهی و شناخت دارد در نتیجه خروجی مورد نظر طبق برنامه و با منطق صورت میگیرد.
اگر برنامه برای ورودی مورد نظر قانون و شروطی تعریف نکرده باشد یعنی نسبت به ورودی آگاهی و شناخت ندارد در نتیجه خروجی مورد نظر طبق برنامه و با منطق صورت نمیگیرد.



*******
وجود قانون و شرط -> آگاهی و شناخت -> تصمیم منطقی 
نبود قانون و شرط -> جهالت و نادانی -> تصمیم احساسی 

نبود قانون ،شروط و اصول = جهالت،جاهل بودن،نادان بودن،سواد نداشتن،هیجانی بودن = احساسی تصمیم گرفتن

بودن قانون ، شروط و اصول = آگاهی،آگاه بودن،شناخت،علم داشتن،طبق اصول و قوانین بودن = منطقی تصمیم گرفتن


منشا تمام مشکلات،بدی ها،زشتی ها،گناهان،فریب ها،نابودی ها،اشتباهات،نا امیدی ها و ... از    "احساسات"  و  "جهالت"     است.
منشا تمام پیشرفت ها،خوبی ها،موفقیت ها،عدالت ها و ... از      "منطق"   و    "آگاهی"    است.
*******

###
تنها عاملی که باعث ایجاد تفاوت بین یک برنامه ترمینال کامپیوتری (مثل ربات) با ذهن انسان می شود که منجر به تصمیم گیری احساسی علیرغم وجود آگاهی و بدون جهالت میشود،
وسوسه نفس درون است که حتی پس از آگاهی از ورودی و قوانین تعریف شده و نه جهالت به آن، محصول خروجی یک تصمیم احساسی است.
ذهن با اینکه نسبت به موضوع آگاهی و شناخت دارد ولی در جدال و تقابل با نفس درون خود دچار چالش می شود و شاید در گرفتن تصمیم درست دچار اشتباه شود.
****
با کسب تجربه و آگاهی بیشتر و تقویت ذهن باید بر این چالش ها غلبه کرد و بر نفس درون پیروز شد که تصمیم منطقی محصول خروجی کار باشد.
****
###



تجربه:
# اگر نکته ای یا علمی برای رسیدن به موفقیت در ترید قابل انتقال بود بین همه تریدر ها ، الان همه باید تریدر می شدند و به موفقیت می رسیدند ولی عامل موفقیت چیزی جز تجربه کردن و درس گرفتن از شکست ها نیست.  
# فرق تریدر های موفق و شکست خورده تجربه ایست که قابل انتقال به دیگر افراد نیست. تجربه شکست ها و اشتباهات و درس گرفتن از آنها و ادامه دادن به مسیر خود به سمت هدف.
1. تجربه یعنی صبور بودن و تسلیم نشدن در زمان های شکست و نا امیدی و ادامه دادن برای برداشتن قدم بعدی بسمت هدف
2. تجربه یعنی آزمون و خطا،اشتباه کردن های متعدد و بر طرف کردن آنها،شکست خوردن ولی تسلیم نشدن،نا امید شدن ولی ادامه دادن. بدون اشتباه کردن و شکست خوردن های متعدد و درس گرفتن از آنها کسی موفق نمی شود.
3. تجربه یعنی هزینه کردن و پرداختن بها و مالیات در مسیر رسیدن به موفقیت و هدف. کسی بدون پرداخت مالیات های مسیر به مقصد نمی رسد.
4. تجربه یعنی آب دیده شدن،پخته شدن،صبور بودن در نا امیدی ها و شکست ها و ادامه دادن برای رسیدن به موفقیت و هدف والا
5. هرکسی خیال کند که با کمترین هزینه و سریع ترین زمان به مقصد برسد و به اصطلاح میانبر بزند، برنامه ریزی دقیق و بی نقصی برای شکست و نابودی خود انجام داده است.
6. تجربه اشتباهات و شکست ها امری قطعی و ضروری است برای رسیدن به هدف.
7. اگر مسیر سخت،پر چالش،با دست انداز و موانع نباشد یادگیری و درس گرفتن اتفاق نمی افتد یا به اصطلاح تجربه کردن رخ نمی دهد و اگر یادگیری و تجربه کردن نباشد پیشرفتی صورت نمی گیرد. تجربه کردن سختی ها و اشتباهات عامل پیشرفت کردن است.


صبر:
1. معامله گر باید برای موقعیت های ایده آل و احتمال بالا صبر کند و با ترکیب این مورد با مدیریت صحیح سرمایه آرامش روان فوق العاده ای پیدا میکند و سوددهی خود را تضمین می کند.


شناخت تله های مسیر تریدر شدن:
   
    آموزش:
    1. گیر افتادن در باتلاق آموزش دیدن زیاد بجای تجربه کردن و رویارویی با واقعیت (دور یا حلقه باطل آموزش)، زمان گذاشتن زیاد روی راحت ترین مرحله از مسیر یعنی آموزش دیدن بجای تمرکز روی زمان برترین و مهم ترین مرحله از مسیر یعنی تمرین و تجربه در بازار
    2. سرک کشیدن به محتوای دوره های دیگر حتی برای نکات کوچک و جزئی و گرفتن دیدگاه یا حتی ترکیب کردن بخشی از آن با دانسته های فعلی
    3. بررسی منابع غیر از منابع فوتون در فضا های مختلف اینترنت مثل تلگرام،یوتیوب و وب سایت های آموزشی
    4. سعی در سخت کردن و پیچیده کردن و پیچیده فکر کردن درمورد مفاهیم و آموزش ها به جای ساده دیدن و قدم به قدم پیش رفتن و عجله نکردن و زمان گذاشتن
    5. عجله کردن با هدف ورود سریع تر به بازار و انجام معاملات واقعی در زمان های یادگیری و تمرین و تست استراتژی که از مهم ترین و سخت ترین و زمان برترین بخش های این مسیر هستند.
	6. آگاه نبودن از مفهوم جمله "دیر رسیدن بهتر از هرگز نرسیدن است" یعنی انتخاب مسیر طولانی و زمانبر که صبر و حوصله زیادی می طلبد ولی رسیدن به هدف تضمینی است بجای عجله کردن و صبور نبودن و میانبر زدن که هرگز به موفقیت ختم نمی شود

    تست:
    1. جدی نکردن و مصنوعی کردن تمرینات بک تست و معاملات دمو و بی حس بودن فضای آزمایشی و چالش های آزمایشی پراپ ها و آماده نکردن و ایجاد نکردن فشار روحی روانی حقیقی در جو و فضای محیط آزمایشی به عنوان آمادگی و پیش زمینه ای برای فشار های روحی و روانی احتمالی در معاملات واقعی آینده

    مدیریت ریسک و سرمایه:
	1. اول ماندگاری بعد سود یعنی مدیریت صحیح سرمایه و ریسک که تمرکز روی ماندگاری در بازار باشد و نه صرفا سود. سوددهی مستمر با تجربه به دست می آید نه نتیجه هر معامله.
    2. استفاده از ریسک 0.5 درصد یا بالاتر در اوایل معاملات واقعی بجای آهسته شروع کردن و قدم به قدم پیوسته پیش رفتن
	3. مدیریت ریسک و سرمایه جادوی این مارکت است. حتی بدون روانشناسی و تحلیل تکنیکال صرفا با رعایت این قوانین معامله گر ماندگاری طولانی مدت را برای خود تضمین می کند.
	
	تحلیل ها:
	1. تحت تاثیر تحلیل های تریدر های دیگر در فضای مجازی قرار گرفتند و سوگیری گرفتن در تحلیل کردن بجای داشتن استقلال فکری و اتکا و ایمان به تحلیل های شخصی خود و داشتن ثبات در آن

    روانشناسی:
    1. رویا بافی و تصورات از آینده احتمالی و رسیدن به موفقیت،ثروت،خواسته ها و آرزو ها بجای دیدن واقعیت ها،چالش ها،سختی ها و زندگی کردن در زمان حال و تمرکز و تلاش برای کاری که باید در زمان حال انجام شود
    2. احساسی و هیجانی تصمیم گرفتن در هر نقطه و هر عملی در این مسیر بجای تصمیم گیری بر اساس قوانین،اصول و منطق
    3. اعتماد به نفس بیش از حد و کاذب و پیش رفتن همه چیز طبق انتظارات و توقعات بجای کنترل کردن هیجانات و احساسات (چه مثبت چه منفی) و اهمیت ندادن به نتیجه و اتفاقات احتمالی
    4. پذیرفتن دروغ های رنگارنگ و زیبا، رویاهای توخالی و غیر واقعی و تصورات بی منطق و احساسی بجای واقع بینی،پذیرفتن حقیقت ها و واقعیات تلخ مسیر،شکست ها و نا امیدی های میان راه این مسیر
    6. تصور زندگی پر از پول و ثروت و لذت های جذاب و راحت پنداشتن مسیر رسیدن به موفقیت به جای رعایت قوانین مسیر و تمرکز رو فرآیند و منطقی فکر کردن،هوشیاری و آگاهی از تله های مسیر و فریب های ذهنی و احساسی و در نظر گرفتن جوانب و حقیقت های این راه
	7. خیال پردازی،سیر کردن در آینده و رویاها،هموار دانستن مسیر خوشبختی و ثروت،امید داشتن بیهوده و بدون منطق،خوش بینی یا بیش از حد خوب دیدن حقیقت و لذت بخش بودن مسیر بجای آگاهی از تله ها و عواملی که منجر به شکست می شوند.
	8. فریب خوردن از خوشی ها و راحتی مسیر و دنبال کردن کار های هیجان انگیز و تصمیم گیری به نفع خود و سازگار با روحیه خود و نپذیرفتن سختی ها و بیزار بودن از ناملایات و قوانین سختگیرانه مسیر بجای دیدن حقیقت و پیش رفتن بر اساس اصول و منطق و رعایت سفت و سخت قوانین و مقررات.
    9. خارج شدن از مسیر قانونی و اصلی بدون هوشیار بودن و آگاه بودن بخاطر متاثر شدن از احساسات و هیجانات جو حاکم بر مردم و کنترل رسانه و تبلیغات زرد بجای هوشمندانه و منطقی تصمیم گرفتن و در نظر نگرفتن احساسات
	10. سعی در قبول نکردن و نپذیرفتن واقعیت ها و حقایق تلخ مسیر و شیفته پول و ثروت بعد از موفقیت زود هنگام شدن به خیال خود بجای صبور بودن و نا امید نشدن و پذیرفتن شکست ها و اشتباهات در مراحل مختلف مسیر و ادامه دادن و رعایت قوانین و اصول
	11. کوتاه دیدن مسیر و سعی در رسیدن به پول و ثروت رویایی هرچه سریع تر و با عجله بجای صبور بودن و مرحله به مرحله آهسته پیش رفتن
	12. انتخاب و دنبال کردن مسیر اشتباه و قدم گذاشتن جای پای شیطان درون و شیفته و دیوانه تصورات و رویاهایی که به او القا می شود شدن بجای انتخاب مسیر و راه اصولی و منطقی و غیر احساسی و هیجانی 
    13. مقایسه کردن خود و شرایط خود با دیگران،تلاش برای ثابت کردن خود به دیگران،تلاش برای جلب توجه دیگران و رقابت کردن با دیگران بجای آگاه بودن از اینکه تنها مانع رسیدن به موفقیت فقط خود ما هستیم و این مبارزه همیشه بین خود ما و نفس درون ماست.
	14. وابسته شدن به دیگران و وقت گذاشتن برای پیگیری دیگران به جای آگاه بودن از اینکه تنها خودمان سرنوشت خود را تعیین میکنیم و عامل شکست و موفقیت خود هستیم و کسی برای ما کاری نمی کند یا کمکی نمیتواند به ما بکند.
	15. حس ناامیدی یا احساساتی شدن از ضرر کردن در معاملات بجای آگاه بودن از اینکه این ضرر ها هزینه های مسیر هستند و اگر معقول و منطقی باشند باید دانست که بخشی از برآیند است که تعیین کننده نتیجه کلی نیستند و نباید برآیند را بر اساس این معاملات سنجید.
	16. انتظارات و توقعات غیر واقعی از ترید مثلا راحت پول درآوردن و در ماه به فلان درصد سود رسیدن بجای قانع بودن به کم ، عجله نکردن ، صبور بودن ، پله پله با احتیاط پیشرفتن و آگاه بودن از اینکه این شغل دقیقا مثل شغل های دیگر هست که درآمد مرحله به مرحله با گذشت زمان بالاتر می رود.
	     دقیقا مثل یک نظامی که با افزایش تجربه و سابقه کاری حقوق او پله پله افزایش پیدا می کند یا هر شغل دیگری چه آزاد چه دولتی.
	     انتظارات بیجا و غیر منطقی داشتن فقط به این دلیل که گمان میکنیم این شغل برای یک شبه پولدار شدن یا زود پولدار شدن است بجای اینکه با این حقیقت آشنا باشیم که این شغل و کسب و کار قرار نیست خیلی خاص و متفاوت نسبت به دیگر مشاغل باشد.
	     و تنها در صورت کسب مهارت و تجربه با گذشت زمان مثل بقیه مشاغل به درآمد بالاتر دست پیدا میکنیم.
	17. هیجان انگیز بودن ریسک کردن زیاد و تلاش برای بدست آوردن سود بیشتر در زمان کمتر یا حتی ریسک کردن در حد متوسط بین محدوده 0.5 و 1 درصد بجای ریسک کردن خیلی کم و محافظه کارانه و با احتیاط ریسک کردن (کمتر از 0.5 درصد ریسک کردن)
	     با ریسک پایین آرامش روان بیشتری وجود دارد و بهتر و با تمرکز بیشتر میتوان معاملات را پیش برد که تحت تاثیر احساسات و مشکلات روانشناسی قرار نگرفت. با گذشت زمان و افزایش تجربه میتوان بتدریج و به آرامی ریسک را افزایش داد



فیلتر شدن و غربال گیری تریدر ها:
    1. 95 درصد از تریدر ها شکست می خورند بدلیل آموزش نادرست و غیر اصولی،احساسات،هیجانات و مشکلات روانشناسی و ضعف مدیریت سرمایه و ریسک. بطور کلی مشکلات اساسی و بنیادی که از روی عدم آگاهی نسبت به این شغل و بازار مرتکب می شوند.
    
	2. 4 درصد از بقیه 5 درصد تریدر ها بعد از پشت سر گذاشتن موارد پایه با موفقیت و کسب تجربه در مسیر دچار اعتماد به نفس کاذب و غرور و سرخوشی کاذب می شوند که باعث می شود بعد از مدتی با شروع ضرر های متعدد توان ماندن در بازار را نداشته باشند
	     و تسلیم شوند و از بازار خارج شوند.
    
	3. 1 درصد بقیه با وجود شکست ها و فراز و نشیب های مسیر تسلیم نشده و به مسیر خود ادامه می دهند. این معامله گران با کنترل روان خود با اتفاقات مثبت و منفی مسیر، هیجان زده نمی شوند و اجازه نمی دهند احساسات بر تصمیمات آنها تاثیر بگذارد و منظم کار خود را پیش می برند.
	
    
	
	   
	   
	   
	   
	معامله گران شکست خورده و فیلترشده چوب گول خوردن و فریب خوردن و ناآگاهی و جهالت خودشان را از ذات واقعی ترید و بازار های مالی می خورند که هدف و منشا سود این بازارها و افراد سودجو از همین طریق است .
       در تمامی مشاغل عامل شکست و نابودی افراد جهالت و ناآگاهی آنهاست. افراد سودجو و بزرگان بازار ها از جهالت مردم برای ثروت خود استفاده می کنند.

	معامله گران شکست خورده و غربال شده به 2 دلیل به موفقیت و هدف خود نمی رسند:
	1. انتخاب مسیر اشتباه از ابتدا که منجر به شکست و رسیدن به مقصد اشتباه می شود.
	2. انتخاب مسیر صحیح از ابتدا ولی تغییر مسیر در میانه راه که منجر به شکست و رسیدن به مقصد اشتباه می شود.
		این دسته از معامله گران با اینکه مسیر درست را انتخاب کردند ولی در حی مسیر به جای تمرکز و اولویت قرار دادن خود مسیر و چالش های آن روی مقصد و هدف تمرکز کردند و بیشتر در خیال پردازی و تصورات از رسیدن به هدف بودند به جای 
		تمرکز روی خود مسیر ،که باعث شد قوانین و اصول منطقی نقض شود در نتیجه بعد از شکست های پی در پی از مسیر اصلی خارج و بسمت هدف اشتباه رفتند.
		بدلیل تمرکز زیاد روی هدف بجای مسیر ،بعد از نقض قوانین و اصول ،هزینه های اضافی و غیر معقول عامل خارج شدن آنها از مسیر درست و تغییر مسیر آنها به سمت شکست و هدف اشتباه می شود.
	
		این افراد بدلیل خیال پردازی و رویا بافی از رسیدن به هدف و موفقیت (پول،ثروت،آرزوها و خواسته ها) بجای
		اولویت قرار دادن،وقت گذاشتن،تمرکز کردن و رعایت کردن قوانین و اصول مراحل مسیر بعد از نقض قوانین و پرداخت هزینه ها و عوارض زیاد و نامعقول و پذیرفتن شکست های پی در پی (شکست ها و اشتباهات بیهوده و غیر معقول) از مسیر درست خارج شده
		و به موجب این تغییر مسیر به سمت شکست و نابودی رفتند.
		هزینه و مالیات چه کم و چه زیاد باید معقول و سازنده باشد وگرنه هزینه ها و عوارض بیهوده و اضافی تعیین کننده شکست معامله گر را در پی خواهد داشت.
		
		****
		معامله گر با تمرکز روی هدف یعنی پول و ثروت و حواسپرتی در میانه راه قوانین مسیر را زیر پا گذاشته و بعد از متقبل شدن هزینه ها و شکست های بیهوده و نامعقول به سمت شکست و نابودی حرکت می کند.
		
		تمرکز روی هدف به جای مسیر یعنی اینکه معامله گر دوست دارد برای رسیدن به هدف خود مسیر سریع تر را انتخاب کند یا بخواهد دنبال میانبر زدن باشد یا دنبال بدست آوردن سود بیشتر برای زودتر رسیدن به هدف باشد یا نخواهد تمرین های زیادی داشته باشد و قوانین دست و پا گیر مسیر را رعایت کند
		یا انتظارات غیر واقعی و نامعقول از درآمد در معامله گری در ذهن دارد بجای اینکه روی کار خود تمرکز کند،زمان برای رسیدن به هدف مشخص نکند،به کم قانع باشد و مسیر را به آرامی جلو ببرد و میانبر نزند،صبور باشد و در زمان های شکست عجولانه تصمیم نگیرد.
		****
		
		############################################################################
		معامله گر باید قدر پیشرفت ها و قدم های رو به جلو خود هرچند کوچک و اندک را بداند و شکرگزار باشد. 
		معامله گر اگر استراتژی دارد که هرچند کم و کوچک او را سودده  نگه می دارد و برآیند آن مثبت است بداند که از 90 درصد دیگر معامله گران بهتر عمل میکند و برخلاف آنها در بازار ماندگار است.
		معامله گر بداند که ماندن و ماندگار بودن در بازار هرچند با سود کم و پیشرفت های اندک برابر است با موفقیت تصمینی که خیلی بهتر و موفق تر از خارج شدن از بازار و قبول کردن شکست است که با بیشتر ماندن و تجربه بیشتر سود ها هم افزایش پیدا میکند.
		معامله گر ماندگار در بازار با قناعت به سود کم و قدر دانستن پیشرفت های کوچک میداند که با کسب تجربه و ماندن بیشتر در بازار میتواند به سود های خیلی بیشتر و تضمینی تری دست پیدا کند فقط باید به ماندگاری در بازار هرچند با سود کم قانع باشد.
		او میداند که اگر کار اشتباه و احمقانه ، غیر منطقی ، نامعقول و خارج از انتظارات واقعی و ذاتی این شغل انجام ندهد تجربه و مهارتی که با گذشت زمان بدست می آورد روی سوددهی او می افزاید و به درآمد ها و پیشرفت های بالاتری او را می رساند.
		 ****
		 معامله گر حرفه ای می داند کارفرما و تامین کننده درآمد او این شغل و بازار است. یعنی موفقیت و رسیدن به درآمد او گرو پیروی از دستورات و قوانین این شغل و بازار است. و خود بازار معلم و مربی او خواهد بود.راهنمای او خود بازار است.
		 او می داند که این شغل چه انتظارات و توقعاتی از او دارد یعنی می داند که این شغل از او فقط ماندگاری و قانع بودن به سود و درآمد کم و پیشرفت های کوچک را برای سال های اول کار میخواهد نه چیز دیگر یعنی این شغل از او دستیابی به انتظارات نامعقول و هیجان انگیز نمی خواهد
		 بازار تنها قناعت و کم توقعی او را میخواهد و تضمین می کند و این قول را هم می دهد که اگر خلاف انتظارات او کاری انجام ندهد و با قناعت به کم ماندگار باشد،
		 هر چقدر تجربه او بیشتر شود و مهارت بیشتری کسب کند او را به پاداش ها ، درآمد ها و موفقیت های خیلی بالاتری برساند. تنها خواسته بازار فقط ماندگاری و قناعت به سود و پیشرفت کم و صبور بودن و عجله نکردن است.
		 بازار از معامله گر فقط پله پله پیشرفتن و حل چالش های کوچک به مرور زمان را میخواهد و از او کار سخت و ترسناکی نمی طلبد و دوست ندارد او به سختی بیفتد و انجام کار سخت و سنگینی از او انتظار ندارد.
		 # بازار تضمین می کند که اگر انتظارات و توقعاتش توسط معامله گر به خوبی با رعایت قوانین و اصول و منطق برآورده شود، انتظارات و توقعات معامله گر هم برآورده کند و چند برابرش را به او پاداش دهد.
		 # انتظارات و خواسته های بازار هیچ سختی ندارد و نیازی نیست که معامله گر آنها را سخت ببیند. بازار هم ساده دیدن، پیچیده نکردن ، سخت نکردن و ترسناک نکردن خواسته هایش را از معامله گر می خواهد
		 # بازار فقط میخواهد معامله گر بدون عجله کردن و با صبوری طبق قوانین تصمیم های منطقی بگیرد.و این نوید را می دهد که معامله گر را به سطوح بالاتر پیشرفت برساند.
		 
		 
		 # بازار از معامله گران تعهد کاری،جدی بودن،لذت بردن از کار،عاشق این کار بودن،سختی های کار را قبول کردن و نا امید نشدن را میخواهد و در قبال این موارد موفقیت و درآمد را برای وی تضمین می کند.
		 # بازار از معامله گر میخواهد به پول و درآمد فکر نکند و روی کارش تمرکز کند و همش دنبال بدست آوردن پول نباشد و تمرکزش روی فرآیند کار باشد. بازار موفقیت و هدف را تضمین می کند در صورتی که کارش را درسته انجام دهد.
		 ***** بازار اگر بفهمد و بداند معامله گر دنبال پول و همش به فکر پول است میداند که نقطه ضعف او هم پول است و پس او را از پول دورتر میکند و دستیابی به آن را سخت تر می سازد. بازار از او کسب مهارت و تجربه میخواهد.
		 # بازار به شدت از حواس پرتی معامله گر بیزار است و نمی خواهد معامله گر حواسش به عوامل خارجی و پول و موفقیت پرت شود و تمرکزش فقط روی کارش و دقت روی رعایت قوانین و اصول کار باشد.
		 # بازار هر زمان که صلاح ببیند روزی معامله گران را می دهد و انتظار دارد که معامله گران صبور باشند و اگر امروز روزشان نبود بدانند که روزیشان محفوظ است و در زمان مشخص خودش از خجالتشان در می آید. فقط صبر معامله گر را امتحان می کند که به شایستگی او پی ببرد.
		 # بازار معامله گرانی که دلسرد نمی شوند و میدانند که در حال امتحان پس دادن هستند و صبر می کنند لایق و شایسته پاداش می داند.بازار هر کس را بیشتر آزمایش کند یعنی بیشتر دوستش دارد و برایش پیشرفت های بزرگ تری آرزو می کند. 
		 # بازار میخواهد معامله گر در این محیط ماندگار باشد و به سود کم قانع باشد تا با کسب مهارت و تجربه با گذشت زمان به درآمد های خیلی بیشتری برساند.
		 # بازار از معامله گر کار قانونی،اصولی و منطقی میخواهد و از او تصمیمات منطقی در زمان هایی که تحت فشار است انتظار دارد.
		 # گاهی اوقات بازار از معامله گر دست به سینه نشستن و تماشای کار بازار را میخواهد و دوست دارد معامله گر استراحت کند و منتظر دستور برای انجام کار بعدی باشد و از اینکه دستورش را انجام ندهد بشدت عصبانی می شود و به تنبیه او می پردازد.
		 # بازار آستانه تحمل اشتباهات فاحش و نامعقول معامله گر کمی دارد و زود عصبانی می شود.
		 # بازار بخشنده و عادل است و فقط کار درست و اصولی از معامله گر میخواهد و نتیجه تلاش وی را در بلند مدت به او می دهد.
		 ****		 
		 دقیقا مثل شغلی که کارفرما از کارمند انتظاراتی دارد و تنها زمانی او را به خواسته هایش می رساند که طبق اصول و توقعات کارفرما رفتار کند وگرنه بعد از بدهکاری های فراوان او به کارفرما مجبور به ترک و اخراج یا انصراف از آن شغل می شود.
		 ## کارمند (معامله گر) در صورت برآورده نکردن انتظارات کارفرما (بازار) یا خودش مجبور به انصراف از آن شغل (ترید) می شود یا کارفرما (بازار) او اخراج می کند. ##
		 
		 + 
		 شغل = معامله گری یا ترید
		 کارفرما = بازار
		 کارمند = معامله گر یا تریدر
		 +
		 ############################################################################
		



زندگی و بازار های مالی:
	معامله گران دقیقا مثل انسان ها در زندگی در مراحل مختلف مسیر برای غربال شدن مورد آزمایش و امتحان بازار/زندگی قرار میگرند.

	## بازار/زندگی میخواهد برای پیشرفت بیشتر و ارزیابی و سنجیدن شایستگی و لیاقت معامله گر/انسان که آیا لیاقت رسیدن به هدف و موفقیت را دارد یا خیر،او را امتحان کند که آیا توان پیروز شدن بر نفس خود را دارد یا نه ##
	امتحانی برای آزمودن او که بتواند تحت فشار تصمیم منطقی بگیرد و از هیجانات و تصمیم احساسی خودداری کند. و در مبارزه با نفس درون خود پیروز شود .
	## کسب تجربه و آگاهی بیشتر در پیروزی بر نفس درون ضروری است. با گذشت زمان و کسب تجربه و آگاهی بیشتر و تقویت ذهن نسبت به موضوعات مرتبط می توان بر نفس پیروز شد. ##

	شیاطین و نفس درون آنها بعد از اتفاقات و نتایج پیش آمده (چه مثب چه منفی) با وسوسه کردن آنها بصورت دائمی و همیشگی سعی در فریب دادن آنها و سوق دادن آنها به اهداف و منافع خود را دارند.
	و در این جدال ها و مبارزه ها که همیشه وجود دارد معامله گری/انسانی موفق می شود که گول و فریب وسوسه های آنها را نخورد و به کاری که ایمان دارند و درست است ادامه دهند.
	نفس درون آنهاست که به زیر پا گذاشتن قوانین و اصول ، تصمیم غیر منطقی ،تصمیم احساسی و هیجانی با وجود آگاهی و شناخت از مسیر و قوانین آن و عواقب آن در بلند مدت دعوت می کند و وسوسه می کند به انجام کار غیر منطقی.


  احتمالات:
	همه چیز چه در زندگی و چه در بازار های مالی فقط یک احتمال است. ما نتیجه را مشخص نمیکنیم و نتیجه قابل پیش بینی نیست. ما فقط میتوانیم با عمل خود احتمال موفقیت یا شکست را تعیین کنیم.
	ما به موفقیت و نتیجه مثبت در بلند مدت باور داریم ولی تنها به شرطی محقق می شود که تمرکز روی کار خود داشته باشیم بدون اینکه نتایج و اتفاقات پیش رو در مسیر اهمیتی داشته باشند.
	با تمرکز روی فرآیند کار که بتوانیم به بهترین نحوه کار خود را انجام دهیم احتمال موفقیت خود و نتیجه گیری مثبت را افزایش می دهیم. اما اگر نتایج خلاف انتظاراتمان بود نباید دلسرد شد بلکه باید از اشتباهاتی که مرتکب شدیم درس بگیریم و با برطرف کردن آنها سعی کنیم تکرارش نکنیم.
	ما با تلاش خود فقط احتمال موفقیت را افزایش میدهیم ولی تعیین نتیجه نهایی در اختیار ما نیست و پیش بینی آن هم کار درستی نیست.
	نتیجه چه خوب چه بد برایمان مهم نیست و اهمیتی ندارد چون نتیجه واقعی در بلند مدت مشخص می شود و این اتفاقات تنها بخشی از این مسیر پر از فراز و نشیب هستند.
	تمرکز ما فقط باید روی کاری باشد که تحت کنترل ماست و ما بر آنها اراده داریم نه نتیجه ای که از کنترل ما خارج است.
	باید دانست که شکست های مسیر هزینه و مالیات رسیدن به هدف هستند اگر شکست صحیح و منطقی باشد و نه شکست بیهوده و اضافی. 
	تلاش ما تنها باید روی اجرای صحیح قوانین و رعایت اصول و منطق مسیر باشد تا بتوانیم با افزایش احتمال موفقیت در مراحل مسیر در بلند مدت به هدف خود دست پیدا کنیم.
	موضوع تلاش برای موفقیت و برنده شدن نیست بلکه افزایش شانس موفقیت هدف اصلی است.
	وظیفه و مسئولیت ما افزایش احتمال برد و موفقیت هر مرحله از مسیر است که این تنها با رعایت قوانین،اصول و منطق امکان پذیر است و احساسات باعث کاهش احتمال برد و موفقیت هر مرحله می شود.
	رعایت قوانین،اصول و منطق مراحل مسیر و تصمیم گیری بر اساس منطق و نه هیجانات و احساسات وضعیت ما را در بلند مدت مشخص می کنند.
	همین که روی کار خود بر اساس اصول و منطق تمرکز کنیم و تلاش کنیم بهترین خودمان باشیم با کسب تجربه بیشتر احتمال موفقیت در مراحل پیش رو بالاتر می رود.
	شکست ها برای درس گرفتن است تا به اشتباهات و نواقص کار خود پی ببریم و سعی کنیم آنها را برطرف کنیم که دوباره تکرارشان نکنیم و شانس موفقیت خودمان را با آگاهی از اشتباهات خود بیشتر کنیم.



#*#*#*
تاثیر احساسات بر تصمیم گیری ها در تحلیل کردن :

در معامله گری یکی از سخت ترین کارها، شفاف اندیشیدن است.
تحلیل کردن باید بصورت بی طرفانه انجام شود یعنی بدون تعصب روی موفقیت یا شکست معامله.
همچنین نباید شک و تردیدی وجود داشته باشد و طبق قوانین مشخص شده استراتژی باید معامله را انجام داد.

در تحلیل کردن باید هر عاملی که باعث کاهش احتمال برد و موفقیت معامله می شود شناسایی و رفع شود هم از نظر بحث تحلیلی و هم از منظر روان شناسی.
در تحلیل کردن نباید تعصبی روی نتیجه احتمالی معامله داشته باشیم یعنی نباید جوری تحلیل کرد که صرفا موفقیت در معامله اهمیت دارد. در کل یعنی نتیجه احتمالی معامله نباید در تحلیل کردن ما تاثیر داشته باشد (چه سود چه ضرر).
باید طوری تحلیل کرد که انگار تحلیل هیچ ربطی به معامله و نتیجه آن ندارد و تحلیل صرفا طبق قوانین مشخص شده پلن معاملاتی انجام می شود.

تحلیل کردن تعصبی یعنی به نفع خود تحلیل کردن و صرفا در نظر گرفتن مواردی که احتمال موفقیت معامله را افزایش می دهند و نادیده گرفتن مواردی که موجب کاهش احتمال موفقیت،نقض تحلیل و ضرر در معامله می شوند.

تحلیل کردن بدون تعصب داشتن و تاکید داشتن روی برنده شدن از عوامل مهم درست اجرا کردن استراتژی معاملاتی و دخالت ندادن احساسات و هیجانات در تصمیم گیری هاست.

در تحلیل کردن باید دنبال مواردی باشیم که باعث نقض شدن تحلیل تا حد امکان می شود این یعنی تعصبی روی درست بودن تحلیل نیست و نتیجه معامله احتمالی اهمیتی ندارد. 

تحلیل کردن باید بصورتی انجام شود که صرفا احتمال موفقیت تا حد امکان بالاتر برود نه بصورتی نتیجه معامله حتما باید به موفقیت ختم بشه

دنبال بهانه بودن و پیدا کردن عواملی که باعث نقض تحلیل می شود. بررسی همه جوانب کار. یعنی مثلا یکبار تحلیل در راستای احتمال بالای موفقیت انجام شود و سپس تحلیلی برای نقض آن که احتمال شکست آن معامله بیشتر از موفقیتش است. 

انگار قرار است تحلیل یک فرد دیگر مورد انقاد قرار گیرد و نقض شود و آن فرد از انجام آن معامله منع شود.

در تحلیل ها باید دنبال این باشیم که درچه صورت تحلیل ما نقض می شود یعنی دنبال بهانه ها و دلایلی باشیم که ورود به معامله را صحیح و جایز نمی داند

راه حل دیگر این است که یا فرض کنیم سفارش معامله ایجاد شده و فقط منتظریم که قیمت به قیمت سفارش ما برسد و معامله باز شود و تا آن زمان باید از صحت ورود به معامله مطمئن شویم
یا اینکه فرض کنیم وسط معامله باز هستیم و تصور ما این است که تحلیل اشتباه بوده و متحمل ضرر خواهیم شویم و از خود می پرسیم: چرا این کار را کردم یا چرا این مورد را قبل انجام معامله ندیده بودم
که به این صورت دنبال موارد نقض تحلیل باشیم که بعد از باز کردن معامله از انجام این کار پشیمان نشویم یعنی اشتباه تحلیلی خود را قبل از معامله باید متوجه می شدیم و در صورت نیاز ورود نمی کردیم.
#*#*#*





موفقیت یا شکست در معامله گری:
مشکلات سودده بودن از مدیریت سرمایه و ریسک می آیند.مشکلات مدیریت سرمایه و ریسک از مشکلات روان شناسی می آیند. مشکلات روانشناسی از استراتژی بهینه نداشتن،اثبات نکردن سودده بودن آن و مسلط نبودن روی آن می آیند. و مشکلات استراتژی از فقدان آموزش صحیح و اصولی می آیند.


به مرور زمان با کسب مهارت و تجربه بیشتر در مسیر معامله گری این چرخه که تعیین کننده موفقیت یا شکست ما هست باید بهینه تر و کامل تر شود.
با بدست آوردن ذهنیت یک تریدر حرفه ای و دستیابی به سطح بالا تجربه بهمراه تمرین زیاد و رعایت قوانین این مسیر سرمایه فقط یک عدد است و اهمیتی ندارد آن سرمایه زیاد باشد یا کم
قدم به قدم و پلکانی پیشرفت کردن خیلی تضمینی تر و لذت بخش تر و با روان آرام تر و آسوده تر است نسبت به قدم های بزرگ برداشتن یا چالش های بزرگ تر از اول کار انتخاب کردن. باید ذهن را به تدریج برای چالش های بزرگ تر آماده کرد و گرنه از حالت نرمال و خنثی خارج و به سمت نابودی مایل می شود.
هرچه سریع تر مسیر را طی کنی دیرتر به نتیجی میرسی و برعکس هرچه آرام تر و کندتر مسیر را طی کنی زود تر به نتیجه میرسی
استفاده از تجربه های دیگران و آگاهی از اشتباهات دیگر افراد در مسیر معامله گری و استفاده از آنها برای مسیر خود خیلی میتواند از تله ها و اشتباهات آینده پیشگیری کند و ما را در مسیر درست پیش ببرد.
یک تریدر حرفه ای به سودهاش به دید درآمد و به ضررهاش به دید هزینه نگاه میکنه. حرفه ای باشید و برای شغل خود هزینه بپردازید. تا به سود مستمر برسید. البته که هزینه ها باید معقول و نباید بیش از حد پرداخت شوند.


بهترین معلم،استاد و راهنما و همچنین بهترین دوره روانشناسی در معامله گری ژورنال نویسی (ژورنال معاملاتی - ژورنال روانشناسی) است.
بهترین معلم و راهنما در تحلیل تکنیکال خود چارت ، بازار و قیمت است.
بهترین مربی و تربیت کننده یک تریدر خود بازار است.

****
بدون داشتن انتظارات و ذهنیت صحیح دستیابی به موفقیت غیر ممکن است.
انتظارات بیجا معامله گر را از پا درمی آورند و ماه ها و سال ها او را به عقب می اندازند.
تا زمانی که انتظارات و توقعات ما معقول و بجا و ذهنیت ما درست نباشد هر حرکت و قدمی ما را به شکست و نابودی نزدیک می کند.
معامله گر یا باید باور ها و ذهنیت درست را با انتظارات نامعقول و بیجا خود جایگزین کند یا دیر یا زود با پرداخت هزینه های سنگین و کمرشکن این بازار و این شغل را ترک کند.
****

#################
 نیازی نیست آموزش های پیشرفته و سبک ها و دوره های مختلف یاد بگیریم چون تحلیل تکنیکال فقط 10 درصد ماجراست. 
 مهم تر از تحلیل تکنیکال متعهد بودن به قوانین پلن معاملاتی،ژورنال نویسی و اثبات سوددهی لبه معاملاتی، مدیریت سرمایه و ریسک و روانشناسی معامله گری است.
 مهمتر از این موارد هم منظم بودن،استمرار داشتن و صبر کردن است.
 و مهم تر از همه اینها تسلط ، مهارت و تجربه است که با گذشت زمان بدست می آید و باعث سوددهی هرچه بیشتر تریدر می شود.
#################




سودده شدن:
1. سودده شدن بصورت مستمر فقط با فیلتر کردن اشتباهات در معامله گری اتفاق میفتد. یعنی آگاهی و شناسایی اشتباهات و درس گرفتن از آنها و سعی در برطرف کردن و تکرار نکردن دوباره آنها در معاملات آینده.
2. همه معاملات سودده صرفا سود نیستن و در واقع فریب مارکت برای ترغیب معامله گر و ارتکاب دوباره اشتباه گذشته خود است که شانسی دفعات قبل به سود ختم شدند. 
3. آگاهی و شناخت از اشتباهات و مشکلات در معامله گری از عوامل ضروری و حیاتی برای بر طرف کردن آنهاست. خود این شناخت و آگاه بودن از اشتباهات  میتواند برای رفع آنها کافی باشد و خیلی از اشتباهات بواسطه این آگاهی  حل می شوند.
   اشتباهات و مشکلات دیگر علاوه بر شناخت به تجربه و تسلط بالا تر و بیشتر معامله گر برای برطرف شدن نیاز دارد که زمان و صبوری تریدر را می طلبد.
   ژورنال نویسی برای آگاهی و شناخت اشتباهات و مشکلات تریدر در معاملات ضروری و حیاتی است.
4. عامل سودده شدن بصورت مستمر در بلند مدت نتیجه مثبت هر معامله نیست بلکه تجربه و مهارتی است که کسب می شود.
   ماندگاری در بازار حتی با سود کم خیلی مهم تر از سودده بودن یا سوددهی بالاست.
5. صبر کردن برای موقعیت هایی که احتمال بالاتری دارند و همچنین مدیریت سرمایه عالی سوددهی معامله گر را تضمین میکند و روان او را آرام تر نگه می دارد.






متفرقه:
1. ترید بدون رعایت قوانین منطقی و احساسی ترید کردن قمار فاحش است و درآمد آن اشکال دارد.

2. برای ترید توی محیط دمو سعی کن جو رو مثل حساب واقعی کنی و احساسات رو درگیرش کنی که اعتماد به نفست بره بالا و بی فایده نباشه

3. تایم خبر اصلا نباید وارد معامله شد و یا معامله باز داشت. حتی تایم خبر نباید روی چارت پوزیشن لانگ و شورت قرار بگیرد باعث تحریک هیجانات می شود.

4. وقت تعیین کردن برای یادگیری و سودده شدن و تعیین کردن تارگت سود در بازه های زمانی مختلف برنامه ریزی برای شکست قطعی است. این حساب و کتاب ها یکی از عوامل اصلی شکست در بازارهای مالی است. مخصوصا وقت تعیین کردن
    ایجاد تارگت سود ثابت و مشخص در یک بازه زمانی معین یکی از عوامل ویران کننده تریدر است.
    بجای وقت تعیین کردن برای یادگیری و پیشرفت در ترید بهتره پیشرفت روزانه و ماهانه خودتون رو ملاک قرار بدین و سعی کنین رو به جلو  طبق مسیر حرکت کنید.

5.  این بازار برتر از تکنیکال و حتی روانشناسی دو چیز میخواد: اول ثبات و پشتکار و دوم دید و امید مثبت

6. ترید هیجانی یا احساسی صرفا به این معنی نیست که طبق پلن و قوانین آن عمل نکرده باشد.
   بلکه ضعف در تصمیم گیری درست و دقت و تمرکز لازم برای تحلیل و بررسی جوانب و شرایط معامله باعث می شود که معامله تحت تاثیر احساسات و شرایط روحی و روان معامله گر قرار گیرد و منجر به نتایج و ضرر های اشتباه شود.
   
7. همیشه چارت را ساده ببینید و ساده تحلیل کنید. نبوغ در سادگی است و درک سادگی هنر است. ذهن انسان دنبال پیچیدگی است ولی سادگی و ساده دیدن به موفقیت ختم می شود و توسل به پیچیدگی و جستجو پیچیدگی در بازارهای مالی برنامه ریزی برای شکست است.
   با پیچیده کردن فقط درک موضوع سخت تر و رنج آور تر می شود پس همیشه مباحث را ساده ببین که درک آن هم ساده باشد.

8. با تمرین زیاد در بکتست،فوروارد تست،دمو،حساب آزمایشی پراپ باید احساسات بقدری قابل کنترل شوند که حساب واقعی هیچ تفاوتی با حساب آزمایشی نداشته باشد. سود ها و ضرر ها در فضا های مختلف ایجاد می شوند که باید بصورت یک حس واحد به آنها توجه کرد
   یعنی فرقی بین سود و ضرر در حساب های آزمایشی و واقعی وجود نداشته باشد و همه به یک چشم دیده می شوند بدون درگیر کردن احساسات و عواطف و معامله گر تنها تمرکز روی اجرای دقیق پلن و قوانین آن دارد.
   معامله گر حرفه ای باید فقط روی 2 دو چیز متمرکز شود. اول چارت، دوم پلن. فقط وظیفه دارد پلن را طبق قوانین بصورت دقیق اجرا کند بدون اینکه نوع حساب درگیر شده اهمیتی برایش داشته باشد.

9. بجای تمرکز روی روانشناسی و دوره های روانشناسی روی تمرین و اثبات و بهینه سازی لبه معاملاتی باید متمرکز شد. تمرین زیاد و بدست آوردن تجربه زیاد مهمترین عامل است و اغلب مشکلات روانشناسی بدلیل عدم تسلط معامله گر به چارت و تحلیل پدیدار می شوند.

10. ذات این بازار بر اساس ریسک است و اگر بجای ورود کردن و ریسک کردن در این بازار به مدت طولانی فقط به دانسته ها اضافه شود و یادگیری و آموزش دیدن کشش پیدا کند ترس از ورود به معامله و ریسک کردن بیشتر و بیشتر میشود.
     وقتی اصل این بازار بر اساس مدیریت روان است تنها زمانی میتوان عملکرد خود را سنجید که با بازار واقعی رو به رو شویم. و آموزش دیدن از یک زمانی به بعد تله ای می شود که شکست را بهمراه خواهد داشت. راحت ترین مرحله از مسیر، یادگیری دوره است و مهم ترین ، سخت ترین و زمان برترین مرحله تمرین کردن و تجربه کسب کردن است
    تجربه بازار واقعی هم باید بصورت آهسته و تدریجی اتفاق بیافتد و نباید مستقیم با حساب کامل وارد شد یا ریسک بالا. این تجربه بصورت تدریجی و آرام آرام از سطوح پایین تر باعث می شود ترس از انجام معاملات به مرور زمان کاهش یافته و مشکلات روانشناس راحت تر برطرف شوند.
	
11. تمام مراحل رسیدن به سطوح بالا مهارت و تجربه در ترید باید بصورت تدریجی و قدم به قدم و آهسته انجام شود و باید با قدم های کوچک تر شروع شوند و ادامه پیدا کنند و نباید عجله یا میانبری صورت گیرد. در هر مرحله اعم از یادگیری دوره،بک تست گیری،معاملات آزمایشی،معاملات واقعی و چالش های پراپ فرم ها  باید از چالش های کوچک تر شروع کرد و ادامه داد.
     چون بدترین نوع شکست حس دوباره کاری و عقب افتادن از مسیر اصلی است و این باعت هدر رفتن عمر و زمان و از دست رفتن فرصت های احتمالی می شود.

12. ترس از اشتباه کردن در هر یک از مراحل اجرا معاملات چه بصورت بک تست و آزمایشی و چه بصورت واقعی باعث به تعویق انداختن پیشرفت در مسیر می شود.در هر یک از این مراحل باید آزمون و خطای آن مسیر را پشت سر گذاشت و خود را برای آزمون و خطای مرحله بعد آماده کرد و ادامه داد.

13. ترید کردن برای پول برنامه ریزی برای شکست است. هدف اصلی کسب مهارت و تجربه در بازار است و پول محصول فرعی این کار است. ترید را باید به دید شغل و عشق دید. پول خودش سرازیرمی شود اگر این کار را با عشق ، لذت ، نظم و ثبات و استمرار ادامه داد.

****
14. ترید دقیقا مثل بقیه کسب و کار هاست برای رسیدن به درآمد باید صبر کرد و با کسب مهارت و تجربه آن را افزایش داد. اگر این کار جز به عنوان شغل و کسب و کار و صرفا به عنوان ماشین چاپ پول دیده شود شکست حتمی است. 
      در شغل های دیگر هم تمام جواب و حواشی شغل ترید صادق است و پول و درآمد بعد از کسب مهارت و تجربه خود به خود وارد زندگی می شود.
      اینکه نمیتوان برای بدست آوردن پول صبر کرد حرفی کاملا بی معنا و غیر منطقی است چون این شغل هیچ تفاوتی با مشاغل دیگر ندارد و صبر و کسب مهارت و تجربه شخص معامله گر را نیازمند است.
      اینکه نمیتوان منتظر موقعیت خوب ورود بود و به اصطلاح حوصله سر بر خواهد بود حرفی بیهوده و مسخره است از نیازمندی های این شغل صبر است و تعداد معاملات قرار نیست بصورت منظم و دلخواه ما برای ما فراهم شود.
      باید با بازار و چارت زندگی کرد و لذت برد. این کار یک بازی و سرگرمی نیست و دقیقا مثل مشاغل دیگر قوانین و محدودیت هایی برای فرد در نظر گرفته می شود. که لازمه موفقیت در آن کار پایبندی به آن قوانین است.

15. مسیر رسیدن به هدف و رسیدن به سطح بالا مهارت و تجربه در ترید را مانند مشاغل دیگر و یا رشته دانشگاهی در نظر میگیریم که به مدت زمان 5 سال برای اخذ مدرک و شروع کار واقعی و کسب درآمد بصورت مستمر نیازمند است.
      پس بدون عجله کردن و انتظارات غیر واقعی از کسب و کار معامله گری با تمرکز و اولویت قرار دادن مسیر و فرآیند یادگیری و پیشرفت در معامله گری بدون در نظر گرفتن نتیجه و نطقه پایان کار این کار را به عنوان شغل آینده خود ادامه می دهیم.
      در این شغل مانند هر شغل دیگری نباید اول به درآمد فکر کرد و برای دستیابی به آن سطح از درآمد هدف گذاری و تلاش کرد. این شغل را به عنوان کسب و کاری همیشگی برای زندگی خود انتخاب می کنیم و قرار نیست صرفا برای پول و مادیات آن را انجام دهیم.
      بلکه سعی کنیم از مسیر لذت ببریم و عشق واقعی به کار خود را در دل بیشتر کنیم و بدون در نظر گرفتن جنبه مادی کار آن را به عنوان همراه زندگی خود انتخاب کنیم و این ذهنیت ایجاد شود که قرار است سالیان سال با این شغل زندگی کنیم و به اهداف و پیشرفت های بالاتر دسته پیدا کنیم.
****

16. اهمیت مدیریت سرمایه و ریسک در این حد زیاد است که حتی اگر استراتژی سودده نباشد و فقط بر اساس تاس انداختن و شانس و همچنین بدون نظر گرفتن موارد روانشناسی معامله انجام شود، حساب به سختی نابود می شود یا سر به سر می ماند.
     حتی با داشتن بی نقص ترین استراتژی و بدون مشکل روان شناسی اما بدون داشتن برنامه ای برای مدیریت ریسک و سرمایه تنها یک عامل "اصل عدم قطعیت بازار - فضای احتمالاتی بازار"  باعث نابود حساب می شود.

17. تفاوت ربات با انسان بحث احساسات است. ربات هیچ وقت نمیتواند مثل انسان قدرت تحلیل داشته باشد ولی چون احساسات ندارد موفق تر در معامله عمل میکند. کسی در ترید میتونه موفق بشه که ادم احساسی ای نباشه و خیلی ادم خشک و بی احساسی باشه(شخصیت سرد و بی روح)
     البته این به این معنی نیست که همه انسان های احساسی شکست میخورند. ولی این افراد باید به مراتب تلاش بیشتری کنند تا از منظر روانشناسی به ثبات برسند که بتوانند احساسات خود را مدیریت کنند. 
     همه افراد با گذشت زمان و کسب تجربه بیشتر در این مسیر کنترل بیشتری رو احساسات خود پیدا می کنند و میتوانند به موفق در معامله گری با مدیریت احساسات خود دست پیدا کنند.
     با تمرین و تجربه به مرور زمان معامله گر از منظر روانشناسی به ثبات (حالت خنثی) بیشتری می رسد که کنترل و مدیریت احساساتش برای او آسان تر و بهتر می شود.
     خیلی از معامله گران سالیان سال در حال درجا زدن هستند و به جای سود فقط ضرر می کنند و دلیل آن هم هوش هیجانی آنهاست که احساسات و بهم ریختگی های روانی خود را درگیر تصمیم گیری های معاملاتی خود می کنند.

18. کار ما در ترید پیش بینی کردن و مشخص کردن هدف بعدی قیمت نیست و ما فقط عکس العمل بازار را ترید می کنیم. ما فقط باید چند قدم جلوتر حرکت قیمت را بر اساس آموزشها و استراتژی اثبات شده خود احتمال وقوع دهیم و نباید آینده را پیش بینی کنیم.






یادگیری:
1. برای دیدن دوره ها و آموزش ها نباید با عجله و سرسری آموزش هارو دید و باید چندین مرتبه برای درک کامل مطلب مشاهده کرد. تا زمانی که نقص یا ضعف در درک مطالب دیده شده وجود دارد نباید سراغ قسمت های جدید رفت

2. وقتی روند یادگیری دوره قرار است تقریبا یکسال بطول بیانجامد دلیلی برای عجله کردن و سرسری تمام کردن فصل های دوره نیست. ویدئو ها باید چند بار دیده و مرور شوند و باید برای یادگیری دقیق هر مبحث زمان کافی گذاشته شود




تحلیل تکنیکال:
برای تحلیل کردن سعی کن با قیمت صحبت کنی و زبان قیمت و قوانین حرکت بازار را متوجه بشی. تمام حرکات ریز و درشت بازار را بازگو کنی و جریان سفارشات و قصد و اهداف ریز و درست حرکات بازار را درک کنی.
سعی کن چارت را بفهمی و درک کنی و با دلیل و منطق نواحی معاملاتی را پیدا کنی. نباید مفاهیم را حفظ کرد بلکه باید به درک و فهم عمیق از مطالب رسید .
وقتی که می فهمی چه اتفاقی روی چارت داره میوفته اون موقع باید ترید کرد و نباید بشکل حفظی باهاش برخورد کرد.




معاملات:
1. زیاد معامله باز کردن و ورود بیشتر به معنای سود بیشتر نیست و ورود بیشتر استاپ بیشتر هم به همراه داره. باید صبر داشت و مانند یک شکارچی منتظر موقعیت عالی طبق قوانین پلن معاملاتی بود.

2. عکس گرفتن از تحلیل و پوزیشن قبل از ورود و بعد از نتیجه (استاپ یا تارگت) و ثبت آنها در ژورنال معاملات باعث پی بردن به یکسری از اشتباهات و نواقص و همچنین بهینه سازی پلن معاملاتی می شود.

3. هر عاملی که باعث ایجاد فشار روحی روانی یا تحریک احساسات هرچند به مقدار اندک قبل از انجام معامله و حتی در حین معامله می شود باید رفع شود و از تکرار آن جلوگیری شود. (مثل اهرم بالا،استاپ کوچک،لات سایز بالا که باعث افزایش کارمز معامله می شود و ... هرچند موارد جزئی و کوچک به نظر برسند)

4. دقیقا مثل ربات وضعیت روانی و ظاهری معامله گر قبل و بعد از ترید باید خنثی باشد یعنی نه خوشحال و نه ناراحت و فقط باید به کار خود ادامه دهد. سعی کن خشک ، سرد و بی احساس بودن را یاد بگیری.

5. در معامله گری سخت ترین کار ترید نکردن است. دنبال بهونه باش که ترید نکنی مثلا سسشن معاملاتی زمانش نرسیده،ستاپ ظاهر نشده،تایم خبره و ...
    در تحلیل ها باید دنبال این باشیم که درچه صورت تحلیل ما نقض می شود یعنی دنبال دلایلی باشیم که ورود به معامله را صحیح و جایز نمی داند






دیدگاه معاملاتی:
از سبک ها و دوره های مختلف ما فقط باید به منظور تکمیل کردن دیدگاه معامله گری خودمون نکات و داده هایی از دیدگاه و درک و فهم صاحب سبک و دوره برداشت کنیم.
باید مفاهیم و داده ها را کنار هم قرار داد تا بتوان به آن درک و فهم از بازار و چارت دست پیدا کرد و بتوان متوجه حرکات بازار شد و بعد با بدست آوردن تجربه زیاد بتوان حرکات احتمالی پیش رو بازار را به فرصت های معاملاتی تبدیل کرد.
مثلا شخصی سازی کردن دانسته های یک دوره یا ترکیب کردن آن با آموزش ها و نکات دوره های دیگر برای کامل تر کردن دیدگاه معاملاتی خود انجام می شود. دیدگاهی که فقط مختص خود فرد است و چیزی که قابل انتقال بطور کامل به اشخاص دیگر نیست.
شخصی سازی هم بیشتر با تمرین کردن زیاد بدست میاد تا بررسی دیدگاه های مختلف از دوره ها و سبک های مختلف




تبلیغات و رویافروشی:
1. حواست به تبلیغات زرد در فضای مجازی باشه که خیلی گول زننده است.


